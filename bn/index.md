---
layout: plain
---

গোপনীয়তা নীতি
এই নীতি সর্বশেষ জুন ২০২২-এ আপডেট করা হয়েছে।
নীতির উদ্দেশ্য
নূরা হেলথ ("NH") তাদের ওয়েবসাইট noorahealth.org অথবা তাদের মালিকানাধীন, পরিচালিত, লাইসেন্সপ্রাপ্ত বা নিয়ন্ত্রিত যেকোনো ওয়েবসাইটের (সমষ্টিগতভাবে “ওয়েবসাইট”) ব্যবহারকারীদের গোপনীয়তা রক্ষায় প্রতিশ্রুতিবদ্ধ। আমরা কীভাবে আমাদের ওয়েবসাইটের দর্শকদের ("দর্শক") তথ্য সংগ্রহ করি এবং ব্যবহার করি তা এই গোপনীয়তা নীতি বর্ণনা করে। এই গোপনীয়তা নীতি শুধুমাত্র ওয়েবসাইটের মাধ্যমে সংগৃহীত তথ্যের ক্ষেত্রে প্রযোজ্য। আপনি আমাদেরকে অন্য প্রসঙ্গে (যেমন: শিক্ষা সেবা বা ব্যবসায়িক সম্পর্ক- যেগুলো এই ওয়েবসাইটের মাধ্যমে পরিচালিত হয় না) যেসব ব্যক্তিগত তথ্য প্রদান করেন, সেগুলো এই গোপনীয়তা নীতির আওতাভুক্ত নয়।
গোপনীয়তা নীতির স্বীকৃতি
ওয়েবসাইট ব্যবহার করার মাধ্যমে আপনি এই গোপনীয়তা নীতি মেনে নেওয়ার বিষয়ে সম্মতি প্রদান করছেন। যদি আপনি এই গোপনীয়তা নীতির শর্তাবলীর সঙ্গে একমত না হন, তবে অনুগ্রহ করে ওয়েবসাইটটি ব্যবহার করবেন না। ভবিষ্যতে এই গোপনীয়তা নীতিতে কোনো পরিবর্তন প্রকাশের পরেও যদি আপনি ওয়েবসাইট ব্যবহার করে যান, তবে তা বোঝাবে যে আপনি সেই পরিবর্তিত নীতিগুলোর সাথে সম্মত।
আমরা কীভাবে আপনার ব্যক্তিগত তথ্য সংগ্রহ করি?
আপনার সম্পর্কে কিছু না জানিয়েই আপনি আমাদের ওয়েবসাইট পরিদর্শন করতে পারেন। তবে, যদি আপনি আমাদের সঙ্গে যোগাযোগ করেন বা অনুদান দেন এবং বিভিন্ন ফর্ম, ইমেইল বা অন্য কোনো বার্তার মাধ্যমে আপনার নাম, ঠিকানা, ফোন নম্বর বা ইমেইল এড্রেসের মতো ব্যক্তিগতভাবে শনাক্তযোগ্য তথ্য (“ব্যক্তিগত তথ্য”) প্রদান করেন, তাহলে আমরা সেই তথ্য “আমরা কীভাবে আপনার ব্যক্তিগত তথ্য ব্যবহার করি” শিরোনামের অধীনে বর্ণিতভাবে ব্যবহার করতে পারি।
মাঝে মাঝে আমাদের ওয়েবসাইট বিভিন্ন তৃতীয় পক্ষের অ্যানালিটিকস কোম্পানি যেমন গুগল অ্যানালিটিক্স-এর সরবরাহকৃত টুলের মাধ্যমে ডোমেইন, ব্যবহার ও অন্যান্য বিশ্লেষণাত্মক তথ্য সংগ্রহের জন্য কনফিগার করা থাকতে পারে। এই তথ্য আমাদেরকে বুঝতে সাহায্য করে কোন ব্যবহারকারীরা ওয়েবসাইট ভিজিট করছেন, কতবার করছেন এবং কোন অংশগুলো সবচেয়ে বেশি দেখা হচ্ছে। নূরা হেলথ তাদের ওয়েবসাইটকে উন্নত করতে এই তথ্য ব্যবহার করে। সংগৃহীত তথ্যে আপনার ইন্টারনেট প্রোটোকল ঠিকানা, অপারেটিং সিস্টেম, ব্রাউজারের ধরন, ইন্টারনেট সার্ভিস প্রোভাইডার, সম্মিলিত ব্যবহারকারীর তথ্য, সফটওয়্যার ও হার্ডওয়্যার সম্পর্কিত বৈশিষ্ট্য, আপনি কোন পেজগুলো দেখেছেন, কুকি সম্পর্কিত তথ্য ইত্যাদি অন্তর্ভুক্ত থাকতে পারে।
আমরা অন্যান্য উৎস থেকেও আপনার সম্পর্কে তথ্য পেতে পারি- যেমন সর্বসাধারণের জন্য উন্মুক্ত ডাটাবেস বা যেসব তৃতীয় পক্ষ থেকে আমরা তথ্য সংগ্রহ করি-এবং সেগুলোকে আমাদের কাছে ইতোমধ্যে থাকা তথ্যের সঙ্গে একত্রিত করতে পারি। এটি রেকর্ড হালনাগাদ ও বিশ্লেষণ করতে, আমাদের কাজ সম্পর্কে আগ্রহী হতে পারেন এমন ব্যক্তিদের শনাক্ত করতে এবং প্রাসঙ্গিক ও প্রয়োজনীয় তথ্য প্রদান করতে আমাদের সহায়তা করে।
ওয়েব সার্ভার লগ এবং আইপি ঠিকানা- উপরে বর্ণিত অনুযায়ী, নূরা হেলথ ওয়েবসাইট বিশ্লেষণ, কার্যক্ষমতা পর্যালোচনা এবং ওয়েবসাইট পরিচালনার জন্য ইন্টারনেট প্রোটোকল (“IP”) ঠিকানা ব্যবহার করতে পারে। IP ঠিকানা হলো একটি নম্বর যা স্বয়ংক্রিয়ভাবে সেই কম্পিউটার বা ডিভাইসকে শনাক্ত করে, যেটি আপনি ইন্টারনেট ব্যবহারের জন্য ব্যবহার করেছেন। এই IP ঠিকানার মাধ্যমে আমাদের সার্ভার আপনি যেসব ওয়েবপেজ দেখতে চান সেগুলো আপনাকে পাঠাতে সক্ষম হয় এবং এটি আপনার ইন্টারনেট সার্ভিস প্রোভাইডার দ্বারা পরিচালিত সার্ভারের অবস্থানও প্রকাশ করতে পারে।
কুকিজ এবং ওয়েব বিকনস- নির্দিষ্ট সময়ে, এই ওয়েবসাইটের কিছু পেজে “কুকিজ” ব্যবহার করা হতে পারে, যা হলো ছোট ছোট ফাইল যেগুলো আপনার কম্পিউটারের হার্ড ড্রাইভে শনাক্তকরণের উদ্দেশ্যে সংরক্ষিত হয়। এই ফাইলগুলো সাধারণত ওয়েবসাইটে নিবন্ধন এবং ভবিষ্যতে কাস্টমাইজড অভিজ্ঞতা দেওয়ার জন্য ব্যবহৃত হয়। মনে রাখা জরুরি, কুকিজ আপনার হার্ড ড্রাইভ থেকে কোনো তথ্য পড়তে পারে না। আপনার ওয়েব ব্রাউজার আপনাকে কুকি গ্রহণের আগে সতর্ক করে দিতে পারে এবং আপনি চাইলে তা গ্রহণ বা প্রত্যাখ্যান করতে পারেন। আপনি চাইলে ব্রাউজারের সেটিংসে গিয়ে সব কুকি বন্ধও করতে পারেন। তবে, আপনি কুকি গ্রহণ না করলে কিছু পেজ সম্পূর্ণরূপে কাজ নাও করতে পারে এবং ওয়েবসাইটের কিছু নির্দিষ্ট তথ্য আপনার পক্ষে দেখা সম্ভব নাও হতে পারে।
আমরা কুকির মাধ্যমে যেসব তথ্য সংগ্রহ করতে পারি তার মধ্যে অন্তর্ভুক্ত: (i) দর্শকের কম্পিউটারে থাকা অপারেটিং সিস্টেমের নাম ও ভার্সন, (ii) দর্শকের ব্রাউজারের নাম ও ভার্সন, (iii) ওয়েবসাইটে দর্শক বর্তমানে কোন পেজ দেখছেন, সেই তথ্য এবং নির্দিষ্ট পেজে ক্লিক ও সময় ব্যয়, (iv) দর্শক যদি অন্য কোনো ওয়েবপেজ থেকে এই পেজে আসেন, তবে রেফারিং ওয়েবপেজের ইউনিভার্সাল রিসোর্স লোকেটর ("URL"), (v) দর্শকের কম্পিউটার বা ডিভাইসের জিওলোকেশন।
ওয়েবসাইটের কিছু পেজে কুকিজের পাশাপাশি ওয়েব বিকনসও ব্যবহার হতে পারে, যা ওয়েবসাইট ব্যবহারের উপর সম্মিলিত পরিসংখ্যান তৈরি করতে সাহায্য করে। ওয়েব বিকন হলো একটি ইলেকট্রনিক ইমেজ (যাকে “অ্যাকশন ট্যাগ,” “সিঙ্গেল-পিক্সেল,” বা “ক্লিয়ার GIF” বলা হয়) যা সাধারণত ব্যবহারকারীদের এক পেজ থেকে আরেক পেজে যাওয়ার ধরন পর্যবেক্ষণ করতে ব্যবহৃত হয়, যাতে ওয়েব ট্র্যাফিক পরিচালনা আরও কার্যকরভাবে করা যায় এবং ওয়েবসাইটের কার্যকারিতা বিশ্লেষণ করা যায়। কিছু ওয়েব বিকন তাদের সংশ্লিষ্ট কুকিজ প্রত্যাখ্যান করলে কাজ নাও করতে পারে। ওয়েবসাইটে প্রবেশ এবং এটি ব্যবহার করার মাধ্যমে আপনি স্পষ্টভাবে সম্মতি দিচ্ছেন যে কুকি, অন্যান্য লোকাল স্টোরেজ প্রযুক্তি, ওয়েব বিকন এবং অন্যান্য তথ্য আপনার কম্পিউটার বা ডিভাইসে সংরক্ষিত হতে পারে। আপনি এ-ও সম্মত হচ্ছেন যে, আমরা এসব কুকি, লোকাল স্টোরেজ প্রযুক্তি, ওয়েব বিকন এবং তথ্যে প্রবেশ করতে পারি।
আমরা কীভাবে আপনার ব্যক্তিগত তথ্য ব্যবহার করি?
যদি আপনি ওয়েবসাইটে কোনো ফর্ম পূরণ করে বা আমাদের ইমেইল করে ব্যক্তিগত তথ্য প্রদান করতে সম্মত হন, তাহলে আমরা সেই ব্যক্তিগত তথ্য ব্যবহার করতে পারি এবং যেসব প্রতিষ্ঠান, কোম্পানি এবং/অথবা ব্যক্তি (যেমন: আমাদের অংশীদার, পরামর্শদাতা, ও পরিষেবা প্রদানকারী) আমাদের সঙ্গে কাজ করেন, তাদের সঙ্গে সেই তথ্য শেয়ার করতে পারি- যে উদ্দেশ্যে আপনি তা আমাদেরকে প্রদান করেছেন, যেমন আপনার জিজ্ঞাসার উত্তর দেওয়া বা আপনি যে তথ্য চেয়েছেন তা সরবরাহ করার জন্য।
আমরা এই তথ্য আমাদের সেবাসমূহ প্রচার ও এর জন্য সহায়তা আহ্বানের উদ্দেশ্যেও ব্যবহার করতে পারি। একইভাবে, আমাদের যেসব অংশীদার, পরামর্শদাতা এবং পরিষেবা প্রদানকারী আমাদের সেবা ও কার্যক্রম পরিচালনা এবং এর জন্য সহায়তা অর্জনে সহযোগিতা করেন, তাদের সাথেও আমরা আপনার তথ্য শেয়ার করতে পারি। এই তথ্য ব্যবহারের উদ্দেশ্যগুলোর মধ্যে অন্তর্ভুক্ত থাকতে পারে: (i) আপনার প্রশ্ন বা অনুরোধের উত্তর দেওয়া, (ii) ডাকযোগে, ফোনে, ইমেইলে বা অন্যান্য ইলেকট্রনিক যোগাযোগের মাধ্যমে আমাদের প্রতিষ্ঠানের বিষয়ে আপনাকে তথ্য জানানো, (iii) এই গোপনীয়তা নীতিতে কোনো পরিবর্তন হলে তা আপনাকে অবহিত করা।

যদি আপনি আমাদের কাছ থেকে অনাকাঙ্ক্ষিত ইমেইল বা অন্যান্য যোগাযোগ পেতে না চান, তাহলে আপনি আমাদেরকে ইমেইলের মাধ্যমে info@noorahealth.org ঠিকানায় অথবা ডাকযোগে এই ঠিকানায় যোগাযোগ করতে পারেন: Noora Health, 2443 Fillmore Street, #380-3203, San Francisco, California, 94115, USA এবং অনুরোধ করতে পারেন যেন আমরা আপনার কাছে আর কোনো বার্তা না পাঠাই।
আমরা শুধুমাত্র তখনই আপনার ব্যক্তিগত তথ্য ব্যবহার করব, যখন তা আইনগতভাবে অনুমোদিত। সাধারণত নিচের পরিস্থিতিগুলোতে আমরা আপনার ব্যক্তিগত তথ্য ব্যবহার করে থাকি:
আপনি যদি নূরা হেলথ-এর সেবাসমূহ সম্পর্কে তথ্য অনুরোধ করে থাকেন।
কোনো চুক্তি বা লেনদেন (যেমন: অনুদান) কার্যকর করতে হলে, যা আমরা আপনার সঙ্গে করতে যাচ্ছি বা ইতোমধ্যেই করেছি।
আমাদের বা তৃতীয় পক্ষের বৈধ স্বার্থ রক্ষার জন্য এটি প্রয়োজনীয় হলে এবং সেই স্বার্থ আপনার স্বার্থ বা মৌলিক অধিকার দ্বারা বাতিল না হলে।
আমাদের কোনো আইনি বাধ্যবাধকতা পূরণ করতে হলে, যেমন আদালতের আদেশ বা রিপোর্টিংয়ের প্রয়োজনীয়তা।
আপনি যদি নূরা হেলথ বা বা এর সহযোগী প্রতিষ্ঠানে চাকরি বা স্বেচ্ছাসেবক হওয়ার জন্য ওয়েবসাইট ব্যবহার করে আবেদন করে থাকেন, তাহলে আপনি হয়তো (ওয়েবসাইটের মাধ্যমে বা অন্য কোনো উপায়ে) ব্যক্তিগতভাবে শনাক্তযোগ্য তথ্য জমা দিয়েছেন। এতে আপনার নাম, ঠিকানা, ফোন নম্বর, ইমেইল এড্রেস এবং অনলাইন বা অফলাইন ফর্মে চাওয়া অন্যান্য ব্যক্তিগত তথ্য, সেইসঙ্গে আপনার জীবনবৃত্তান্ত (রিজিউমে/সিভি)-এর ইলেকট্রনিক বা কাগজের কপি অন্তর্ভুক্ত থাকতে পারে। এই ধরনের ফর্মে সংরক্ষিত বা জমা দেওয়া কোনো তথ্য নূরা হেলথ বা এর সহযোগীদের জন্য কর্মী বা স্বেচ্ছাসেবক হিসেবে আপনার যোগ্যতা মূল্যায়ন করা বা আমাদের আইনি বাধ্যবাধকতা পূরণের উদ্দেশ্য ছাড়া অন্য কোনো উদ্দেশ্যে ব্যবহার করা হবে না।
মনে রাখবেন, আমরা আপনার ব্যক্তিগত তথ্য একাধিক আইনগত ভিত্তিতে প্রক্রিয়া করতে পারি, এটি নির্ভর করে আমরা আপনার তথ্য কোন নির্দিষ্ট উদ্দেশ্যে ব্যবহার করছি তার উপর। যদি আপনি যুক্তরাষ্ট্রের বাইরে অবস্থান করেন, তাহলে অনুগ্রহ করে লক্ষ্য করুন যে আপনি ওয়েবসাইটের মাধ্যমে যে ব্যক্তিগত তথ্য প্রদান করেন, তা যুক্তরাষ্ট্রে অথবা ইউরোপীয় ইউনিয়নের বাইরের অন্যান্য দেশে স্থানান্তরিত হতে বা সেখানে গৃহীত হতে পারে। এই স্থানান্তর নূরা হেলথ এবং ওয়েবসাইট পরিচালনার সহায়তায় নিযুক্ত তৃতীয় পক্ষের স্বার্থে বা আপনাকে সেবা প্রদানের জন্য প্রয়োজন হতে পারে। ওয়েবসাইট ব্যবহার করার মাধ্যমে আপনি স্পষ্টভাবে সম্মতি দিচ্ছেন যে আপনার ব্যক্তিগত তথ্য যুক্তরাষ্ট্র ও ইউরোপীয় ইউনিয়নের বাইরের অন্যান্য দেশে স্থানান্তরিত হতে পারে।
আমরা কি বাইরের পক্ষের কাছে কোনো ব্যক্তিগত তথ্য প্রকাশ করি?
আপনার স্পষ্ট অনুমতি ছাড়া, নূরা হেলথ এই গোপনীয়তা নীতিতে নির্দিষ্টভাবে বর্ণিত ক্ষেত্র ছাড়া আপনার ব্যক্তিগত তথ্য বিক্রি বা ভাড়া দিবে না।
আমাদের কার্যক্রমে সহায়তাকারী তৃতীয় পক্ষের কাছে তথ্য প্রকাশ- নূরা হেলথ তার পরিষেবা প্রদানের উদ্দেশ্যে যেসব সংস্থা নূরা হেলথ-এর সঙ্গে অথবা নূরা হেলথ-এর পক্ষে কাজ করে, তাদের সঙ্গে গোপনীয়তা চুক্তির আওতায় আপনার ব্যক্তিগত তথ্য শেয়ার করতে পারে। এসব সংস্থা নূরা হেলথ-এর কার্যক্রম ও প্রভাব বৃদ্ধিতে সহায়তা করতে আপনার ব্যক্তিগত তথ্য ব্যবহার করতে পারে। তবে এসব সংস্থার এই তথ্য স্বতন্ত্রভাবে শেয়ার করার কোনো অধিকার নেই।
বিশেষ পরিস্থিতিতে তথ্য প্রকাশ- আমরা আদালতের আদেশ, আইনি প্রক্রিয়া বা সরকারি নিয়ম-নীতির প্রতি সাড়া দিতে, অথবা আমাদের আইনি অধিকার প্রতিষ্ঠা বা আইনি দাবির বিরুদ্ধে প্রতিরক্ষা গঠনের উদ্দেশ্যে আপনার সম্পর্কে তথ্য প্রদান করতে পারি। এমন পরিস্থিতিতে, আমরা অনুরোধকারী পক্ষকে তাদের প্রাপ্ত ব্যক্তিগত তথ্যের সংবেদনশীলতা সম্পর্কে যথাযথভাবে সচেতন করার জন্য প্রয়োজনীয় পদক্ষেপ গ্রহণ করব।
সামগ্রিক তথ্য- নূরা হেলথ অভ্যন্তরীণ প্রতিবেদন তৈরির জন্য সামগ্রিক প্রশ্ন সংগ্রহ করে এবং ওয়েবসাইটে সাধারণ ট্রাফিক প্রবাহ বিশ্লেষণের অংশ হিসেবে দর্শকদের কার্যকলাপ গণনা, অনুসরণ ও সংকলন করে। এই উদ্দেশ্যে, নূরা হেলথ আপনার সম্পর্কে তথ্যকে একত্রিত করে একটি সামগ্রিক দলগত ডাটাতে রূপান্তর করতে পারে। কিছু ক্ষেত্রে, নূরা হেলথ ব্যক্তিগত তথ্য থেকে ব্যক্তিগত পরিচয় নির্ধারণকারী উপাদানগুলো সরিয়ে ফেলে এবং সেই তথ্যকে একটি সামগ্রিক রূপে সংরক্ষণ করে, যা পরে অন্যান্য তথ্যের সঙ্গে মিলিয়ে বেনামি, সামগ্রিক পরিসংখ্যানগত তথ্য তৈরি করতে ব্যবহার করা হতে পারে। এই ধরনের বেনামি, দলগত তথ্য নূরা হেলথ-এর অনুমোদিত সহযোগী, ব্যবসায়িক অংশীদার, পরিষেবা প্রদানকারী এবং/অথবা বিক্রেতাদের সঙ্গে সামগ্রিকভাবে শেয়ার করা যেতে পারে; তবে এই প্রক্রিয়ায় নূরা হেলথ আপনার ব্যক্তিগত পরিচয় প্রকাশ করবে না।
নিরাপত্তা
আপনার তথ্যের নিরাপত্তা নূরা হেলথ-এর জন্য অত্যন্ত গুরুত্বপূর্ণ। আপনার ব্যক্তিগত তথ্য যেন দুর্ঘটনাবশত হারিয়ে না যায়, অননুমোদিতভাবে ব্যবহৃত বা উপলব্ধ করা না হয়, পরিবর্তিত বা প্রকাশ না হয়-এটি নিশ্চিত করার জন্য আমরা উপযুক্ত নিরাপত্তাব্যবস্থা গ্রহণ করেছি। তবে আপনাকে জানতে হবে যে নূরা হেলথ-সহ কোনো ওয়েবসাইট পরিচালনাকারীই ব্যক্তিগত তথ্যের সঙ্গে যুক্ত নিরাপত্তা ঝুঁকি সম্পূর্ণভাবে দূর করতে পারে না। যদিও নূরা হেলথ ব্যবহারকারীদের জন্য একটি নিরাপদ ও নির্ভরযোগ্য ওয়েবসাইট তৈরির চেষ্টা করেছে, তবুও ওয়েবসাইটের মাধ্যমে বা ইমেইলের মাধ্যমে আদান-প্রদানকৃত যেকোনো বার্তা বা উপকরণের গোপনীয়তা সম্পূর্ণভাবে নিশ্চিত করা যায় না। আপনি যদি যোগাযোগকে নিরাপদ রাখতে চান, তাহলে নিচের ঠিকানায় ডাকযোগে নূরা হেলথ-এর সঙ্গে যোগাযোগ করুন: 2443 Fillmore St., #380-3203, San Francisco, California, 94115, USA.
শিশুদের গোপনীয়তা সুরক্ষা
১৩ বছরের কম বয়সী শিশুদের জন্য – ইন্টারনেটভিত্তিক জগতে শিশুদের গোপনীয়তা রক্ষা করা কতটা গুরুত্বপূর্ণ, তা NH গভীরভাবে অনুধাবন করে। ১৯৯৮ সালের Children’s Online Privacy Protection Act (COPPA)-এর সঙ্গে সামঞ্জস্য রেখে, এই ওয়েবসাইটটি ১৩ বছরের কম বয়সী শিশুদের জন্য ডিজাইন করা হয়নি বা ইচ্ছাকৃতভাবে তাদের উদ্দেশ্য করে এটি ব্যবহারের জন্য নির্ধারিত হয় নি। ১৩ বছরের কম বয়সী কারো কাছ থেকে ইচ্ছাকৃতভাবে তথ্য সংগ্রহ বা সংরক্ষণ করাকে আমরা আমাদের নীতির অংশ মনে করি না। ১৩ বছরের কম বয়সী কোনো শিশু নূরা হেলথ বা ওয়েবসাইটে ব্যক্তিগত তথ্য জমা দেবে না। যদি আমরা জানতে পারি যে ১৩ বছরের কম বয়সী কোনো শিশু অভিভাবকের সম্মতি ছাড়াই আমাদের কাছে এমন তথ্য দিয়েছে, তাহলে আমরা সেই তথ্য আমাদের রেকর্ড থেকে মুছে ফেলার জন্য সর্বোচ্চ চেষ্টা করব। যদি কোনো অভিভাবক বা অভিভাবকের প্রতিনিধিত্বকারী ব্যক্তি জানতে পারেন যে ১৩ বছরের কম বয়সী কোনো শিশু আমাদের কাছে এই ধরনের তথ্য দিয়েছে, তাহলে তারা আমাদের ইমেইলে info@noorahealth.org-এ অথবা ডাকযোগে এই ঠিকানায় যোগাযোগ করতে পারেন: Noora Health, 2443 Fillmore Street, #380-3203, San Francisco, California, 94115, USA.
১৮ বছরের কম বয়সীদের জন্য- ১৮ বছরের কম বয়সী অপ্রাপ্তবয়স্করা ওয়েবসাইটের মাধ্যমে নূরা হেলথ-কে যে ব্যক্তিগত তথ্য দিয়েছেন, তা মোছার জন্য info@noorahealth.org ইমেইল ঠিকানায় অনুরোধ পাঠিয়ে সেই তথ্য মুছে ফেলার আবেদন করতে পারেন। তবে মনে রাখবেন, আমরা এসব অনুরোধ পূরণের জন্য যথাযথ চেষ্টা করলেও, আপনার ব্যক্তিগত তথ্য মোছা মানেই সব সিস্টেম থেকে সেই তথ্য সম্পূর্ণভাবে ও স্থায়ীভাবে মুছে গেছে- তা নিশ্চিত করা যায় না।
আপনার তথ্য আপডেট করা
আপনি যদি আমাদের কাছ থেকে ইমেইল বা অন্যান্য বার্তা পেতে না চান, অথবা আপনি যদি আমাদের ওয়েবসাইটের মাধ্যমে ব্যক্তিগত তথ্য জমা দিয়ে থাকেন এবং সেই তথ্য আমাদের রেকর্ড থেকে মুছে ফেলতে চান, তাহলে অনুগ্রহ করে আমাদেরকে info@noorahealth.org ইমেইলের মাধ্যমে অথবা এই ঠিকানায় ডাকযোগে জানান: Noora Health, 2443 Fillmore St., #380-3203, San Francisco, California, 94115, USA. মনে রাখবেন, আমরা যেসব ক্ষেত্রে আইন বা বিধিমালার কারণে কোনো তথ্য সংরক্ষণ করতে বাধ্য, বা যেসব ক্ষেত্রে তথ্য মুছে ফেলা কার্যত অসম্ভব, সেইসব পরিস্থিতিতে আমরা সেই তথ্য মুছতে বা পরিবর্তন করতে বাধ্য নই।
তৃতীয় পক্ষের ওয়েবসাইট লিংক
আমাদের দর্শকদের সুবিধার জন্য, এই ওয়েবসাইটে তৃতীয় পক্ষের অন্যান্য ওয়েবসাইটের লিংক থাকতে পারে। সেসব ওয়েবসাইট ব্যবহারের শর্তাবলী ও অন্যান্য প্রযোজ্য নীতিমালা-যেমন গোপনীয়তা নীতি-এই ওয়েবসাইটে বর্ণিত নীতিমালার পরিবর্তে প্রযোজ্য হবে। আপনি যদি অন্য ওয়েবসাইটে প্রবেশ করেন, তবে সেটা সম্পূর্ণভাবে আপনার নিজের ঝুঁকিতে। নূরা হেলথ তৃতীয় পক্ষের ওয়েবসাইটের মাধ্যমে সংগৃহীত যেকোনো তথ্যের জন্য দায়ী নয় এবং সেসব ওয়েবসাইটে প্রকাশিত ব্যবহারের শর্তাবলী ও অন্যান্য নীতিমালা জানা ও মেনে চলার দায়িত্ব আপনার নিজের।
নূরা হেলথ তৃতীয় পক্ষের ওয়েবসাইটে প্রদত্ত কোনো বিষয়বস্তুর জন্য দায়ী নয় এবং এসব বিষয়বস্তুর যথার্থতা সম্পর্কেও কোনো ধরনের নিশ্চয়তা প্রদান করে না। তৃতীয় পক্ষের ওয়েবসাইটে থাকা সকল তথ্য, পণ্য, বিজ্ঞাপন এবং অন্যান্য বিষয়বস্তু নূরা হেলথ কর্তৃক অনুমোদিত বা সমর্থিত নয়, এবং এসবের জন্য নূরা হেলথ কোনো দায় বহন করে না।
এই গোপনীয়তা নীতির পরিবর্তন
আমরা নতুন ফিচার ও পরিষেবা যুক্ত করলে, আইন পরিবর্তিত হলে, অথবা শিল্পের গোপনীয়তা ও নিরাপত্তা সম্পর্কিত সর্বোত্তম অনুশীলনগুলোতে পরিবর্তন এলে এই গোপনীয়তা নীতি মাঝেমধ্যেই সংশোধন করা হতে পারে। এই নীতির শুরুতে আমরা একটি প্রযোজ্য তারিখ (effective date) উল্লেখ করি, যাতে আপনি সহজেই বুঝতে পারেন কবে নীতিতে পরিবর্তন আনা হয়েছে। যদি আমরা ব্যক্তিগত তথ্য ব্যবহারের বা প্রকাশের ক্ষেত্রে গুরুত্বপূর্ণ কোনো পরিবর্তন করি, তাহলে আমরা ওয়েবসাইটে আগাম নোটিশ প্রদান করব। তবে, যেসব পরিবর্তন ছোট বা যেগুলো ব্যক্তিগত গোপনীয়তার ওপর উল্লেখযোগ্য প্রভাব ফেলে না, সেগুলো যেকোনো সময় এবং পূর্ব বিজ্ঞপ্তি ছাড়াই করা হতে পারে।
অতিরিক্ত তথ্যের জন্য
এই গোপনীয়তা নীতি, ওয়েবসাইটের কার্যপ্রণালী, অথবা ওয়েবসাইট ব্যবহার সংক্রান্ত আপনার অভিজ্ঞতা নিয়ে কোনো প্রশ্ন থাকলে, অনুগ্রহ করে info@noorahealth.org ইমেইলে যোগাযোগ করুন অথবা এই ঠিকানায় লিখে পাঠান: Noora Health, 2443 Fillmore Street, #380-3203, San Francisco, California, 94115, USA.
